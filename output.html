<html markdown=1>
<head>
<title>
Volantino Vademecum (Fronte) VG
</title>
<meta http-equiv="content-type" content="text/html; charset=UTF-16" />
<link rel="stylesheet" href="./html/stile_VG.css" />
</head>
<body markdown=1>
<div id=body>
<div id="titolo_principale">
Scopri Firefox e Mozilla!
</div>
<div id="descrizione_principale">
Una breve presentazione di Firefox e di Mozilla
</div>
<div id="presentazione">
<div id="titolo">
Presentazione
</div>
<div id="descrizione">
Innanzitutto è doveroso spiegare che cos'è <em>Firefox</em>. È un browser web <strong>unico</strong> che mette al primo posto gli utenti, ha il codice sorgente libero (quindi tutti possono analizzarlo e modificarlo), è disponibile per tutti i principali sistemi operativi, è personalizzabile, è versatile, è veloce e, molto importante, è <strong>sicuro</strong>. <strong>Mozilla Foundation</strong> è l'organizzazione <em>senza fini</em> di lucro che, da oltre 15 anni, supporta Firefox e altri numerosi progetti. Questa organizzazione ha più di 10.000 <strong>volontari</strong>, provenienti da ogni parte del <em>globo</em>. La comunità che opera in Italia prende il nome di <em>Mozilla Italia</em>; si occupa di tradurre progetti e siti web, ma anche di realizzare e partecipare a eventi, aiutare gli utenti, e molto altro. Per questi motivi chiunque è il benvenuto: la <strong>collaborazione</strong> è il fulcro di ogni comunità. Trovi Mozilla Italia sia sul <em>forum</em> (<strong>forum.mozillaitalia.orgs</strong>) sia sui canali <em>Telegram</em> (<strong>@mozItaHub</strong>).
</div>
</div>
<div id="perche_scegliere_firefox">
<div id="sub_titolo">
Perché scegliere Firefox?
</div>
<div id="sub_descrizione">
Firefox è creato <strong>dagli</strong> utenti <strong>per</strong> gli utenti. Non è realizzato per guadagnare (Mozilla è una fondazione no profit), ma per <strong>offrire</strong> un'esperienza di navigazione <strong>unica</strong>. Scegli il browser <strong>libero</strong>, <strong>sicuro</strong>, <strong>affidabile</strong> e <strong>indipendente</strong>. <font id="scegli_firefox">Scegli Firefox!</font>
</div>
<div id="sez1">
<div id="titolo">
Libertà e personalizzazione
</div>
<div id="descrizione">
Firefox è il browser davvero “personale”. Grazie alle migliaia di estensioni disponibili è possibile aggiungere <strong>nuove funzionalità</strong> e, se non trovi l'estensione adatta alle tue esigenze, puoi svilupparla tu stesso. Inoltre, la moltitudine di temi disponibili consente di personalizzare anche l'interfaccia grafica e, se non dovessi trovare un tema che ti piace, puoi crearne uno tutto tuo!
</div>
</div>
<h5>Sicurezza e privacy</h5>
<p>La <strong>sicurezza</strong> sul Web è fondamentale: Firefox integra moltissime funzioni in grado di migliorare la sicurezza della navigazione sul Web come, ad esempio, la protezione anti-phishing, la gestione avanzata delle password, il controllo dei cookie e le impostazioni di sicurezza personalizzate. Il sistema di aggiornamento automatico consente di mantenere il browser sempre aggiornato all’ultima versione disponibile.</p>
<h5>Velocità</h5>
<p>Grazie alle numerosissime innovazioni introdotte nel progetto, chiunque lo utilizzi può apprezzare la <strong>velocità</strong> di visualizzazione, la rapidità di esecuzione di JavaScript e la perfetta resa del testo e delle immagini nelle pagine web. Provare per credere!</p>
<h5>Supporto</h5>
<p>Il concetto di “comunità” è alla base della filosofia di Mozilla. Centinaia di persone in tutto il mondo collaborano alla pubblicazione di articoli di <strong>supporto</strong> e offrono <strong>assistenza</strong> agli utenti nelle principali lingue mondiali. In Italia questo compito è affidato a Mozilla Italia che offre supporto attraverso il suo forum o sui canali Telegram ufficiali.</p>
<h3>Novità</h3>
<p>Gli aggiornamenti di Firefox mirano a migliorare l'esperienza utente, quindi aggiungendo funzionalità utili e richieste. Alcune di queste funzionalità sono: la <strong>Modalità lettura</strong>, il <strong>Pulsante dimentica</strong>, la <strong>Barra degli indirizzi intelligente</strong>. Firefox offre diverse versioni, oltre alla stabile, la <em>Dev Edition</em>, rivolta agli sviluppatori, e la <em>Nightly</em>, rivolta a chi vuole collaborare segnalando eventuali problemi.</p>
<h5>WebVR</h5>
<p>La realtà virtuale oggi permette di sperimentare nuove possibilità, anche unita alla realtà aumentata. Queste tecnologie richiedono costosi headset ma, <strong>grazie a Firefox</strong>, è possibile farlo direttamente dal Web gratuitamente con la libreria JavaScript A-Frame.</p>
<h5>Firefox Screenshot</h5>
<p>Firefox Screenshot è una nuova funzione che permette di catturare, scaricare, raccogliere e condividere immagini (&quot;screenshot&quot;) dei siti web.</p>
<h5>Pocket</h5>
<p>Pocket è un servizio integrato in Firefox che permette di salvare, in un unico posto, con un semplice clic, tutte le pagine di proprio interesse per poterle leggere, condividere o rimuovere successivamente.</p>
<h3>Estensioni</h3>
<p>Un punto di forza di Firefox sono le estensioni. La libertà e la personalizzazione del browser sono le caratteristiche di Firefox, a dimostrazione del fatto che gli utenti sono di massima importanza per Mozilla. Firefox, inoltre, è il solo browser web che dispone di estensioni anche nella versione mobile. Qui di seguito alcune delle migliori estensioni disponibili:</p>
<h5>Facebook Container</h5>
<p>Questo componente aggiuntivo <strong>isola</strong> <em>Facebook</em>, <em>WhatsApp</em>, <em>Messenger</em> e <em>Instagram</em> impedendogli di raccogliere dati e attività registrate su altri siti. Agisce mediante un contenitore, che si attiva in automatico e identificabile da una linea blu visibile sulla scheda.</p>
<h5>uBlock Origin</h5>
<p>Una versione alleggerita di AdBlock, impedisce il caricamento delle pubblicità e velocizza la navigazione. Mostra le statistiche sia delle risorse bloccate sia delle pubblicità bloccate della pagina che si sta visitando.</p>
<h5>Privacy Badger</h5>
<p>Privacy Badger blocca i tentativi di tracciamento sul Web (come i pulsanti di condivisione dei social network) attraverso filtri specifici che riconoscono le pagine traccianti o malevole e ne impediscono il caricamento.</p>
<h5>I Don't Care About Cookies</h5>
<p>Consente di disattivare gli avvisi dei siti, resi obbligatori da una direttiva emanata della UE, sull'utilizzo di cookie di terze parti.</p>
<h5>HTTPS Everywhere</h5>
<p>Alcuni siti non hanno il protocollo HTTPS attivato e la navigazione, pertanto, non è protetta. Questa estensione ne forza l'attivazione, rendendo la navigazione sicura e protetta.</p>
<h5>History AutoDelete</h5>
<p>Grazie a questa estensione è possibile pulire la cronologia di navigazione periodicamente secondo i propri gusti in maniera automatica e programmata.</p>
<h3>Altri progetti Mozilla</h3>
<p>Mozilla Foundation, oltre a Firefox, porta avanti numerosi progetti in ambiti diversi e tutti con un obiettivo in comune: la visione del <strong>Web come risorsa aperta a chiunque</strong>. Tra quelli non elencati ci sono anche <strong>Mozilla Developer Network</strong>, <strong>Open Leadership</strong>, <strong>Internet Health Report</strong>, <strong>Common Voice</strong>. In dettaglio i progetti più considerevoli di Mozilla:</p>
<h5>Firefox Focus</h5>
<p>Firefox Focus è un nuovo progetto della Mozilla Foundation che porta la navigazione privata a un livello più alto, fornendo un browser dedicato alla privacy, attraverso un evoluto sistema di protezione antitracciamento e di blocco dei contenuti. Le avanzate funzionalità per la protezione della privacy sono sempre attive e la cronologia di navigazione, come anche i dati raccolti, vengono eliminati automaticamente al termine di ogni sessione di navigazione. Tutte queste caratteristiche avanzate sono disponibili in <strong>soli 5 MB</strong>, sia per Android sia per iOS.</p>
<h5>Test Pilot</h5>
<p>Test Pilot è un progetto sviluppato da Mozilla e permette agli utenti di essere, in tutte le fasi di sviluppo, al centro del progetto Firefox, testando periodicamente delle estensioni sperimentali: si possono provare in anteprima delle possibili future funzionalità, prima che queste vengano integrate nel browser stesso e, quindi, disponibili per tutti. Dopo averlo installato è possibile scegliere ciò che si desidera provare, quindi collaborare rilasciando una <strong>propria</strong> opinione sull’esperienza d’uso personale. Vieni a scoprire le nuove funzionalità sperimentali su: <em>https://testpilot.firefox.com/</em></p>
<h3>Vuoi contribuire?</h3>
Il tuo aiuto è fondamentale per mantenere il Web una risorsa libera, accessibile e pubblica. I nostri <strong>volontari</strong> quotidianamente lavorano affinché questo sia possibile. Non è necessario che tu abbia delle abilità specifiche. Tra di noi potrai confrontarti con grafici, ingegneri, informatici, linguisti, studenti e insegnanti. Il nostro fattore comune è la volontà e la consapevolezza che l’unione fa la forza.<br />
Saremo a tua disposizione e disponibili ad aiutarti lungo tutto questo tuo fantastico percorso all’interno della nostra community italiana. Per conoscere meglio tutto questo, apprendere nuove competenze e contribuire a migliorare il Web, visita <em><a href="http://mozillaitalia.org">mozillaitalia.org</a></em>!
</div>
</body>
</html>
